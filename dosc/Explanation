
                      =====   XML (Extensible Markum Language)  ======

    XML, interneti kullanarak veri alışverişi yapan sistemler ve platformlar arasındaki veri iletişimini
    standart hale getirmek için tasarlanan bir işaretleme dilidir. İngilizcesi eXtensible Markum Language
    olan XML, Türkçeye Genişletilebilir İşaretleme Dili olarak girmiştir. XML’in çıkış tarihi Microsoft’un
    .Net teknolojisinin çıkış tarihiyle kesiştiği için bir çok kişi tarafından Microsoft tabanlı bir teknoloji
    olarak bilinmektedir. Fakat sanılanın aksine bu teknoloji W3C (World Wide Web Consortium) tarafından
    tasarlanan bir veri iletişim standardıdır.


                       -----  XML’ e neden ihtiyaç duyulmuştur? -----

    XML standardı ortaya çıkmadan önce, bir yazılımda veya veritabanında kullanılan verilerin başka bir platforma
    taşınması sırasında birçok problemle karşılaşılıyordu. İletilen bilgi kümesinde ki veri yapısının, diğer sistemdeki
    yapıya uygun hale getirilmesi işlemi uzun zaman alıyor ve karmaşık süreçler gerektiriyordu. Ayrıca tasarlanan bu sistem
    ve fonksiyonların işlem sonucunda başka alanlarda kullanılması mümkün olmuyordu. Bu durumun önlenmesi amacıyla standart
    bir veri iletim teknolojisinin geliştirilmesi gerekliliği üzerine XML dili ortaya çıkmıştır.


                       -----  XML’in temel özellikleri nelerdir? -----

     XML, HTML gibi hiyerarşik bir işaretleme dilidir. Ancak XML’de kullanılan etiketler, HTML’den farklı olarak kişiler
     tarafından belirlenir. İsimlendirme konusunda insiyatifi bize bırakan XML, diğer konularda katı ve kesin kurallara sahiptir.


     Bir XML dosyası oluşturulurken aşağıdaki kurallara uyulması gerekir.

     - XML etiketleri hiyerarşik bir yapıda oluşturulmalıdır.
     - Açılan etiketler mutlaka kapatılmalıdır.
     - XML’ de etiketlere nitelik atanabilir.
     - Xml Case Sensitive bir dildir.


                       -----  XML dilini nerelerde kullanabilirim? ----

     XML dili günümüzde veri iletimiyle alakalı her alanda sıklıkla kullanılmaktadır. Günümüzde web siteleri için site haritası
     oluşturma, veritabanlarının aktarılması, yazılım paketleri içerisindeki bağımlılıkların tanımlanması, finansal verilerin
     iletimi, dosya sistemlerinin oluşturulması, bilimsel içeriklerin depolanması gibi yüzlerce alanda XML teknolojisi
     kullanılmaktadır.